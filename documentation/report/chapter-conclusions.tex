\chapter{Conclusions i treball futur}
\label{chapter:conclusions}

Al llarg d'aquest document s'han descrit les decisions que hem pres i el procés seguit per poder implementar una aplicació d'extracció de referències. Partíem d'aquest objectiu únic i, per tant, tot el que hem anat fent gira al voltant d'aquesta idea: l'extracció de text dels PDFs, la cerca d'articles en biblioteques digitals i també l'extracció d'informació dins de documents HTML.

\paragraph{}
En part, podríem dir que el procés d'extracció s'ha basat en un cúmul d'assumpcions que, dins del context de l'aplicació, es compleixen en la gran majoria de casos. De totes maneres, cal tenir en compte que el procediment que se segueix es veu afectat, a cada pas, per pèrdues inevitables:
\begin{itemize}
\item{}
L'extracció del text dels fitxers PDF no es pot fer per documents formats per imatges que han estat escanejats sense utilitzar \textit{software} de reconeixement de caràcters.
\item{}
El pas de cercar el document a Internet requereix, com és lògic, que es trobi en alguna de les biblioteques digitals indexades pels cercadors. Es descartarà qualsevol escrit pel qual no es trobin resultats.
\item{}
Per acabar, pel que fa a extreure informació de les pàgines HTML de forma correcta, ja hem vist que depèn molt de les regles que tinguem definides, però que els resultats tampoc no són perfectes.
\end{itemize}
Al final, hem aconseguit una eina que funciona i que, tal i com hem pogut comprovar, obté resultats mitjanament bons. L'èxit de regles generades per a l'extracció varia segons el tipus de dades a obtenir. Mentre els camps com ara el títol, autors, nom de revista, etc. tenen una taxa d'encerts força elevada, altres camps com l'any de publicació, número de volum o número de la revista porta més problemes.

\paragraph{}
Cal comentar que, tot i que el sistema està destinat a l'extracció de referències, la part de generació de regles i la manera d'aplicar-les podria ser, en realitat, la base d'un \textit{framework} útil per qualsevol altra eina similar d'extracció d'informació estructurada. En cas de no tractar-se de documents HTML, només caldria afegir els nous tipus de regles necessaris.

\paragraph{}
Un altre punt interessant és que, al tractar-se d'un projecte \textit{open source}, qualsevol persona interessada es pot dirigir al repositori públic que hi ha a \textit{GitHub} (\cite{repo}) i fer un \textit{fork} per desenvolupar noves funcionalitats o bé arreglar errors. Si es tracta d'un treball derivat haurà de distribuir-se sota les mateixes condicions.

\section{Possibles Millores}
Des d'un punt de vista objectiu, el sistema encara hauria de passar per més iteracions abans de poder-lo considerar sòlid. Alguns dels aspectes que s'haurien de tractar primer són:

\begin{itemize}
\item{}
El primer i més important seria incorporar millores a la generació d'expressions regulars a partir d'exemples per tal d'aconseguir expressions generals utilitzant pocs exemples.
\item{}
Possibilitat d'actualitzar \textit{wrappers} a mesura que es disposa de nous exemples. Quan una referència s'extreu correctament de forma automàtica significa que les regles funcionen, però quan hi ha errors i l'usuari fa correccions, l'aplicació hauria de ser capaç d'adonar-se'n i actualitzar-se per fer-ho bé en properes execucions. Hauria de ser capaç d'aprendre.
\item{}
Suportar altres llenguatges de citacions no només suposaria poder importar i exportar referències amb aquests formats sinó que permetria que els \textit{reference wrappers} que hem descrit a la secció \ref{refextraction:reference-wrappers} també puguessin extreure aquest tipus referències i després transformar-les a qualsevol altre format.
\item{}
Millorar la interfície d'usuari; afegint funcionalitats, però també en termes d'usabilitat. Per exemple, caldria arreglar-la de manera que hi hagi consistència en la manera de realitzar les mateixes operacions per totes les parts de l'aplicació.
\item{}
També fent referència a la interfície, seria convenient tenir opcions per poder configurar tots els paràmetres de l'aplicació que actualment s'estableixen dins del fitxer de configuració.
\end{itemize}

Veiem, doncs, que encara queda molt per fer, tant com vulguem.
