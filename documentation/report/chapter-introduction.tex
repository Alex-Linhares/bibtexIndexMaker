\chapter{Introducció}
\label{chapter:introduction}

%Aquest projecte neix amb la idea d'estalviar temps a l'hora de mantenir un cert ordre dins d'una col·lecció de documents digitals, ja sigui per qüestions de catalogació o bé per poder-los citar des d'alguna altra publicació. 
Durant la realització d'un treball de recerca, una de les tasques a les que es dedica més temps és la cerca i lectura d'articles sobre el tema que s'està tractant. Els fitxers corresponents a aquestes publicacions habitualment es troben en format PDF \cite{isoPdf} i s'acostumen a acumular en algun directori de l'ordinador de l'investigador. Després de mesos, fins i tot anys, arriba l'hora de començar a escriure i és necessari generar un índex bibliogràfic d'aquests articles i així poder-los citar dins del nou document.

\paragraph{}
El procés de creació d'índexs és repetitiu, pesat i porta molt de temps si es fa manualment. És aquí on entra en joc aquest projecte ja que aquesta és una tasca que, en gran mesura, es pot automatitzar. L'objectiu principal és el desenvolupament d'un sistema que generi automàticament índexs bibliogràfics a partir de col·leccions de PDFs. Al llarg d'aquest document, però, veurem que per aconseguir-ho haurem de tenir en compte altres temes interessants com poden ser l'extracció d'informació estructurada i la generació automàtica de regles a partir d'exemples.

\paragraph{}
Un altre aspecte a tenir en compte sobre els índexs és el format que s'utilitza per crear-los, n'existeixen moltíssims. En disciplines de caire científic i tècnic com ara les matemàtiques, física o informàtica, l'eina estàndard usada per escriure articles és \LaTeX{}, i normalment es complementa amb el gestor bibliogràfic \BibTeX{}. És per això que s'ha optat per aquest format i, de fet, és el que dóna nom al projecte.


%En principi, això pot interessar a qualsevol persona que hagi de redactar un text i necessiti portar un control de tots els altres documents als quals es refereix. De totes maneres, el punt de vista que s'ha adoptat és una mica més restringit, semblant al que poden tenir els membres de la comunitat científica a l'hora d'escriure articles, ja que ens aprofitarem d'algunes de les peculiaritats d'aquest tipus d'escrits. 

%1. Proces típic a l'hora de fer un treball de recerca: primer, llegir sobre el tema (literature review), despres treballar sobre el tema i continuarllegint, guardant els articles rellevants en una carpeta, molt probablement en format PDF. Això durant possiblement mesos o fins i tot anys! (gran quantitat d'articles en PDF!!)

%2. Quan ja es vol començar a escriure, s'ha de fer un index bibliogràfic a partir dels articles que s'han anat recopilant. Proces pesat i "time-consuming".

%3. Això és el que aquest projecte vol fer: estalviar a l'investigador aquesta feina, en gran mida automatitzable, de generar un index bibliogràfic per la seva referència a partir de les col.leccions de pdfs.

%4. Estàndar a l'informàtica i mates i altres disciplines d'enginyeria i tècniques: latex i bibtex. Per això s'ha optat per fer l'index en bibtex.

%I, de fet, pots seguir amb la descripció de les eines disponibles que faciliten la gestió de referències per posar de manifest que aquesta funcionalitat no existeix.




\paragraph{}
El problema que acabem de descriure no és nou i existeix un gran nombre d'eines destinades a facilitar la gestió de referències o bé a oferir altres serveis relacionats. Totes les que coneixem es poden classificar en alguna d'aquestes tres categories:
\begin{itemize}
\item{}
%\paragraph{}
En primer lloc, hi ha el que s'anomenen \textit{biblioteques digitals}, grans bases de dades amb informació sobre articles, els seus autors i, en alguns casos, també sobre les relacions de citació entre ells. Estan disponibles en línia i tothom pot consultar-les. Alguns exemples són \textit{DBLP} o bé \textit{RePEc}.
\item{}
%\paragraph{}
Després, tenim nombroses aplicacions dedicades al maneig de referències com ara \textit{JabRef} \cite{JabRef} o \textit{Mendeley}\cite{Mendeley}. Algunes d'aquestes eines inclouen funcionalitats no tant relacionades amb la gestió sinó amb l'obtenció de referències. Per exemple, n'hi ha que ofereixen la possibilitat de cercar en les biblioteques esmentades al punt anterior. Altres, permeten obtenir informació continguda dins de les meta-dades dels fitxers. A part d'això, no hem trobat cap eina que aprofiti el contingut dels documents per generar la referència.

\item{}
%\paragraph{}
Finalment, també existeixen serveis com ara \textit{Google Scholar}, \textit{Microsoft Academic Search} o \textit{CiteSeer} que es dediquen a recol·lectar i indexar informació sobre articles i que comptabilitzen les referències entre diferents publicacions. En el cas de \textit{CiteSeer}, al ser un projecte lliure, sabem que funciona analitzant les diferents parts dels articles, com ara les cites, però que té problemes per obtenir els camps de la capçalera \cite{Giles98citeseer}.
\end{itemize}

\paragraph{}
El sistema que resulta d'aquest projecte mira d'unir, de cara a l'usuari, aquests tres tipus de programari: primer, genera referències recolzant-se a les biblioteques digitals i cercadors; un cop generades, poden ser importades i gestionades amb les eines de maneig descrites al segon punt. 

%%%% ESTRUCTURA DOCUMENT %%%%
\section{Sobre aquest document}
La memòria està dividida en els capítols següents:

\begin{itemize}
\item{Capítol \ref{chapter:definition}:}
Descripció formal del projecte així com un breu repàs sobre el disseny i implementació.

\item{Capítol \ref{chapter:search}:}
Parla de les tècniques que s'utilitzen per poder aconseguir pàgines que continguin informació sobre els documents pels quals es volen obtenir referències.

\item{Capítol \ref{chapter:refextraction}:}
Tracta de com ho fem per extreure la informació sobre els articles de les pàgines d'Internet que hem obtingut al tercer capítol.

\item{Capítol \ref{chapter:wrapperinduction}:}
Està dedicat a les tècniques per generar, de forma automàtica, les regles d'extracció de les referències.

\item{Capítol \ref{chapter:results}:}
Plantejament de les proves per cadascuna de les parts més importants del sistema i anàlisi dels resultats obtinguts.
\end{itemize}

Respecte al contingut de les diferents seccions, hem provat de centrar-nos, sobretot, en les decisions que hem hagut de prendre al llarg de la realització del projecte; indicant-ne algunes de les opcions plantejades en un principi, els problemes que aquestes presenten i la descripció de la solució escollida finalment. S'han intentat ometre molts dels aspectes més tècnics sobre la implementació del sistema, així com definicions i descripcions detallades de les tecnologies utilitzades.

\paragraph{}
S'assumeix que es tenen nocions bàsiques sobre l'estructura dels documents HTML i sobre expressions regulars, dos temes que no es tractaran. Pel que fa a les expressions regulars, cal assenyalar que s'utilitzen les operacions que ofereix el mòdul \texttt{re} de \textit{Python}. Es pot trobar més informació a \cite{pyRegex}.

